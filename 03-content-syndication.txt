---
layout: default
parent: 3. Aplicació dels llenguatges de marques a la sindicació de continguts 
nav_order: 3
has_children: false
---

# Introducció a la sindicació de continguts

La sindicació (o redifusió) de continguts web consisteix en que part del contingut 
d'una pàgina web es posa a la disposició d'altres llocs o subscriptors individuals
mitjançant un canal web, essent el format més habitual l'RSS, tot seguit
per l'Atom. Els programes informàtics compatibles amb algun d'aquests estàndards
consulten periòdicament un arxiu amb entrades que enllacen amb els articles
complets o parcials en el lloc web original. A diferència d'altres mitjans de comunicació,
els drets de redifusió de continguts web solen ser gratuïts, i no sol intervenir
un contracte entre les parts sinó una llicència de normes d'ús.

![Esquema bàsic sindicació de continguts](assets/rss-basic-scheme.png)

## Un poc d'història

Amb el sistema tradicional de navegació per Internet, per a un usuari era molt
important obtenir els enllaços dels llocs web que li interessaven i emmagatzemar-
los d'alguna manera per poder-hi tornar ràpidament. Si es volien seguir els canvis
en les pàgines web l’única manera que hi havia era anar visitant de tant en tant la
pàgina per comprovar si hi havia novetats.

L'aparició del que es va conèixer com a *Web 2.0* va complicar les coses. El Web
es va emplenar d’una gran quantitat de blogs i pàgines que publicaven informació,
i visitar-les totes per veure si hi havia canvis va passar a requerir molt de temps,
tot plegat per visitar pàgines que potser no havien canviat. S’havia d’optimitzar
d’alguna manera aquesta tasca.

L'aparició dels sistemes estàndard de sindicació va fer possible obtenir la informació
 de les actualitzacions d’un lloc web d’una manera estable per mitjà d’una
adreça. La sindicació de continguts va canviar la manera com es recupera la
informació. Ja no calia anar a buscar la informació: era la informació la que
acudia a l’usuari.

Fent servir la sindicació ja no cal que l’usuari visite les pàgines que li interessen
per a veure si hi ha canvis perquè si n’hi ha ja els rebrà. Això comporta un estalvi
de temps, ja que no caldrà visitar pàgines per descobrir que no hi ha canvis.

Un altre dels avantatges que aporta la sindicació és inherent a XML. A diferència
del que passa amb HTML, és fàcil interpretar el contingut de la informació que es
rep i, per tant, també serà fàcil poder reutilitzar-ne el contingut per fer-hi altres
tasques.

A pesar que la sindicació es veu sovint com un sistema enfocat a detectar novetats
en el Web, també s’està fent servir per a mantenir actualitzacions en altres camps.
Per exemple, alguns programes d’ordinador fan servir RSS per saber si n’han sortit
actualitzacions i d’aquesta manera mantenen els programes actualitzats.

## La sindicació de continguts en l'actualitat

En l'actualitat, amb l'eclosió de les xarxes socials i l'aparició d'altres tecnologies,
l'ús de la sindicació de continguts amb formats estandards ha disminuit i la 
redifusió de continguts s'ha centrat en la publicació en xarxes socials i en
l'ús d'altres sistemes de comparticions com les API.

No obstant, en el món del _podcast_, continua usant-se com a forma automàtica de compartir continguts.

<div markdown="1" class="alert-info alert">
Un **podcast** és fitxer de ràdio, de so o de vídeo destinat a la difusió per podcàsting. 

El **podcàsting** fa referència a la tècnica per a crear i difondre arxius de so i de vídeo 
per Internet que permet que l'usuari puga descarregar-los al seu ordinador i escoltar-los
 o veure'ls quan vulga.
</div>


## Exemple d'ús

![Esdeveniment 24h24l.org](assets/rss-example.png)

Mitjançant un _podcatcher_ podem descarregar els nous _podcasts_ publicats.

En afegir el feed (nom que rep la llista d'elements) ens mostra les novetats
que hi ha.

![gPodder exemple d'ús](assets/podcacher-exemple-1.png)

Una vegada afegit ja estem subscrits i el _podcatcher_ ens avisarà de les novetats.

![gPodder exemple d'ús 2](assets/podcacher-exemple-2.png)

<div markdown="1" class="alert-activity alert">
**Activitat 1. Sindicació de continguts**

En la següent activitat instal·larem una agregador de RSS i ens subscriurem a alguns canals.

1. Instal·la el complement de Firefox: *Feedbro*.
2. Accedeix al complement.
3. Subscriu-te als següents canals:
   1. Els podcasts de l'esdeveniment 24h24l.org.
   2. Les últimes notícies de El País
   3. Les notícies de la Portada de El Mundo.   
4. Comprova si alguna de les pàgines que consultes habitualment fa redifusió dels seus continguts. Si és així subscriu-te al seu canal.
</div>---
layout: default
parent: 3. Aplicació dels llenguatges de marques a la sindicació de continguts 
nav_order: 3
has_children: false
---

# Estructura dels canals de continguts

Els canals d'informació web (_feeds_, en anglès) permeten als programes comprovar 
si hi ha  actualitzacions publicades en un lloc web. Per proporcionar un canal web, 
el propietari del lloc pot utilitzar un programari especialitzat (com ara un
 sistema de gestió de contingut) que publica una llista (o "feed") d'articles o 
 contingut recents en un format estandarditzat de lectura automàtica. 

El canal es pot descarregar mitjançant programes que l’utilitzen, com ara 
llocs web que distribueixen contingut del feed, o mitjançant programes lectors de feeds 
anomenats *agregadors* que permeten als usuaris d’Internet subscriure’s a 
canals i veure’n el contingut.

Un canal (_feed_) conté entrades, que poden ser titulars, articles de text complet,
extractes, resums o enllaços a contingut d’un lloc web juntament amb diverses metadades.

A continuació analitzarem les característiques dels dos estàndards, basats en XML,
 per a la creació de canals de continguts: RSS 2.0 i Atom 1.0.

## RSS 2.0

RSS (_RDF Site Summary_ o _Really Simple Syndication_) és un canal (_feed_) web que permet 
als usuaris i a les aplicacions accedir a actualitzacions de llocs web en un format
estandarditzat i llegible per ordinador. 

Va ser desenvoluat pel _RSS Advisory Board_ i la seua primera versió, RSS 0.90, aparegué en març de 1999.
La darrera versió, la 2.0, va apareixer en març de 2009.

<div markdown="1" class="alert-info alert">
Un format de fitxer XML estàndard garanteix la compatibilitat amb moltes màquines/programes diferents.
Els canals RSS també beneficien els usuaris que vulguen rebre actualitzacions oportunes
 de llocs web preferits o agregar dades de molts llocs.
</div>

RSS és text pla amb format XML. El format RSS en si és relativament fàcil de llegir
tant per processos automatitzats com per humans. Un _feed_ d'exemple pot tenir 
contingut com el següent:

```xml
<?xml version="1.0" encoding="UTF-8" ?>
<rss version="2.0">
<channel>
 <title>RSS Title</title>
 <description>This is an example of an RSS feed</description>
 <link>http://www.example.com/main.html</link>
 <copyright>2020 Example.com All rights reserved</copyright>
 <lastBuildDate>Mon, 06 Sep 2010 00:01:00 +0000 </lastBuildDate>
 <pubDate>Sun, 06 Sep 2009 16:20:00 +0000</pubDate>
 <ttl>1800</ttl>

 <item>
  <title>Example entry</title>
  <description>Here is some text containing an interesting description.</description>
  <link>http://www.example.com/blog/post/1</link>
  <guid isPermaLink="false">7bd204c6-1655-4c27-aeee-53f933c5395f</guid>
  <pubDate>Sun, 06 Sep 2009 16:20:00 +0000</pubDate>
 </item>
</channel>
</rss>
```

**Diagrama d'arbre del canal RSS**
![Diagrama d'arbre del canal RSS](assets/asxm04u3_03.png)
 
Al nivell superior, un document RSS és un element `<rss>`, amb un atribut
 obligatori anomenat `version`, que especifica la versió de RSS que compleix 
 el document. 

Subordinat a l'element `<rss>` hi ha un element `<channel>` que conté informació 
sobre el canal (metadades) i el seu contingut en elements `<item>`.

Per a més detalls podeu accedir a l'especificació: 
[RSS 2.0 Specification](https://www.rssboard.org/rss-specification)

## Atom

El format de sindicació d’àtoms és un llenguatge XML que s’utilitza per a feeds web.

El format Atom es va desenvolupar com a alternativa a RSS. Ben Trott, defensor 
del nou format que es va convertir en Atom, creia que RSS tenia limitacions i defectes, 
com ara la manca d’innovació contínua i la seva necessitat de mantenir-se compatible, 
i que hi havia avantatges en un disseny nou.

Un document basat en el format Atom té la següent estructura:

```xml
<?xml version="1.0" encoding="utf-8"?>

<feed xmlns="http://www.w3.org/2005/Atom">
  <title>Example Feed</title>
  <subtitle>A subtitle.</subtitle>
  <link href="http://example.org/feed/" rel="self" />
  <link href="http://example.org/" />
  <id>urn:uuid:60a76c80-d399-11d9-b91C-0003939e0af6</id>
  <updated>2003-12-13T18:30:02Z</updated>
    
    
<entry>
  <title>Atom-Powered Robots Run Amok</title>
  <link href="http://example.org/2003/12/13/atom03" />
  <link rel="alternate" type="text/html" 
    href="http://example.org/2003/12/13/atom03.html"/>
  <link rel="edit" href="http://example.org/2003/12/13/atom03/edit"/>
  <id>urn:uuid:1225c695-cfb8-4ebb-aaaa-80da344efa6a</id>
  <updated>2003-12-13T18:30:02Z</updated>
  <summary>Some text.</summary>
    <content type="xhtml">
      <div xmlns="http://www.w3.org/1999/xhtml">
        <p>This is the entry content.</p>
      </div>
    </content>
    <author>
      <name>John Doe</name>
      <email>johndoe@example.com</email>
    </author>
</entry>

</feed>
```
Per a més detalls: [RFC 4287 - The Atom Syndication Format](https://tools.ietf.org/html/rfc4287)


## Validació

<div markdown="1" class="alert-info alert">
Com que tant RSS com Atom són documents XML, es podrà comprovar que
són correctes fent servir les mateixes eines de comprovació que es fan servir
en XML.
</div>

Malgrat que és possible fer servir els validadors d’XML, el més normal és fer
servir programes específics per validar RSS i Atom com el _Feed Validation Service_ de W3C
 ([validator.w3.org/feed](https://validator.w3.org/feed))


<div markdown="1" class="alert-activity alert">
**Activitat 2. Creació d'un feed RSS**

Eres el creador de la web receptari-exemple.org i actualment tens en la 
pàgina principal el següent contingut.

```html
<!DOCTYPE html>
<html lang="ca">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Receptari</title>
</head>

<body>
  <header>
    <h1>Receptari exemplar</h1>
  </header>
  <main>
    <article>
      <h2>Arròs al forn</h2>
      <time datetime="2020-12-13 08:00:00">diumenge, 13 de desembre de 
        2020</time>
      <p>La peculiaritat d'aquest arròs, com indica el mateix nom, és 
        que està cuinat al forn. I,
        igual que la paella i altres arrossos valencians, també és un 
        plat d'origen popular, que en aquest cas s'elaborava a partir 
        de les restes del putxero. És per això que entre els seus 
        ingredients no falten els cigrons, les costelles de porc i la 
        botifarra. Aquest plat és especialment típic en comarques com 
        la Costera, on a Xàtiva se celebra des de fa
        uns quants anys el Concurs Nacional d'Arròs al Forn.</p>
      <p><a href="/2020/12/arros-al-forn.html">Continua llegint</a></p>
    </article>
    <article>
      <h2>Paella valenciana</h2>
      <time datetime="2020-04-06 13:20:00">dilluns, 6 d’abril de
       2020</time>
      <p>La paella és el màxim estendard de la cuina valenciana i 
      probablement també de l'espanyola, a causa del seu reconeixement 
      gastronòmic a escala mundial. El seu origen, com el de tots els 
      plats de la cuina popular, deriva de la conjunció dels aliments que
      cada família tenia al seu abast, especialment en la zona de 
      l'horta de València, que es proveïa de verdures fresques. 
      A més, antigament era costum criar pollastres i conills per 
      a ús familiar, per la qual cosa, si a tot això unim l'abundància
      de l'arròs conreat en l'Albufera, el resultat és aquest 
      plat genuïnament valencià que rep el nom del recipient en el 
      qual es cuina.</p>
      <p><a href="/2020/04/paella-valenciana.html">Continua llegint</a></p>
    </article>
    <article>
      <h2>Olleta</h2>
      <time datetime="2019-12-28 18:20:00">divendres, 28 de desembre de 
      2019</time>
      <p>L'olleta és el plat més representatiu a la zona de la muntanya 
      d'Alacant i a l'interior de València. Es tracta d'un putxero suculent,
      similar a un potatge caldós però dels més refinats de tot Espanya, 
      i per això es reconegut a escala nacional. El seu sabor intens
      i perfumat deriva de la fragància aromàtica dels embotits i, 
      una vegada desgreixat, aconsegueix un punt sublim.</p>
      <p><a href="/2019/12/olleta.html">Continua llegint</a></p>
    </article>
  </main>
  <footer>
  </footer>
</body>
</html>
```
Crea el canal RSS en la versió 2.0 perquè els usuaris s'assabenten quan publiques noves receptes.

Valida l'arxiu.
</div>
